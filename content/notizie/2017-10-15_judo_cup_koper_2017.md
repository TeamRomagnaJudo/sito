---
layout: notizie
menu: notizie
title: "Judo Cup Koper 2017"
date: 2017-10-08T12:00:00+02:00
thumbnail: /images/uploads/2017-10-15_Maia Rondinini.jpg
---

Domenica 15 ottobre 2017, presso lo Sport Arena Bonifika di Koper in Slovenia, si è svolto il Judo Cup Koper 2017, Torneo Internazionale al quale hanno partecipato atleti provenienti da varie nazioni europee (Slovenia, Ucraina, Ungheria, Romania, Italia,…). 

Il Team Romagna Judo è stato rappresentato da vari atleti, accompagnati dal **Maestro Paolo Berretti**, che hanno ottenuto buoni risultati sia personali che di Team.

Per la categoria Under 14, **Pietro Campana** (60 Kg) si è piazzato al secondo posto; per la categoria Under 16 **Francesco Camerani** (73 kg) e **Maia Rondinini** (57 kg) si sono classificati al primo posto, **Andrea Gabelli** (66 kg), **Giulia Alboni** (44 kg) e **Filippo Minoccheri** (60 kg) hanno conquistato la medaglia di bronzo.

Per la categoria Under 18 **Maia Rondinini** (57 Kg) ha conquistato la seconda medaglia d’oro personale della giornata e **Giacomo Focaccia** (73 Kg) si è piazzato al terzo posto.

Appuntamento alla prossima settimana con il Trofeo Internazionale Città dell’Aquila (Trofeo Italia) che si svolgerà sabato 21 e domenica 22 ottobre 2017 presso il palazzetto dello Sport della Scuola Ispettori e Sovrintendenti della Guardia di Finanza a Coppito L’Aquila.

