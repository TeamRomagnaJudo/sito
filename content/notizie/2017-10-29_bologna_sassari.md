---
layout: notizie
menu: notizie
title: "Trofeo Criterium, Bologna e Trofeo Guido Sieni, Sassari"
date: 2017-10-22T12:00:00+02:00
thumbnail: /images/uploads/2017-10-29_Gabelli.jpg
---


## 13° CRITERIUM BOLOGNA JUDO 2017

Domenica 29 ottobre 2017 presso il Palazzetto dello Sport di Ozzano (BO) si è svolto il **13° CRITERIUM BOLOGNA JUDO 2017** *“Sorriso di Marika”*, manifestazione preagonistica.

La manifestazione, giunta al 13° anno, offre un’occasione unica di costruttivo confronto ai piccoli judoka delle classi preagonistiche. Un ambiente diverso da quello consueto della palestra per affrontare nuove prove, sempre a misura di bambino, regalando un’opportunità di crescita sportiva ai piccoli atleti, felici ed entusiasti nel mettere in pratica i primi rudimenti appresi nel dojo con i loro maestri.

La manifestazione ha visto salire sul primo gradino del podio **Riccardo Casella**, **Liborio Campo** e **Giulia Dollaku** (tutti e tre del 2007) e **Luca Lesci** (2009).

Titolari della medaglia d’argento **Elena Balestrazzi** (2008), **Riccardo Celli** (2007) e **Matteo Esu** (2006).
 
Bronzo invece per **Pietro Bendandi**, **Angelo Cortini**, **Elia Hollingworth** (tutti e tre del 2009), per **Yassin Haj Khalifa**, **Nicola Cilento**, **Manuel Budini** (tutti e tre del 2008), per **Nicola Gismondi**, **Giulia Balestrazzi**, **Simone Bandini** e **Alex Utili** (tutti e quattro del 2006).


## Terza edizione Trofeo Guido Sieni, Sassari

In questo fine settimana si è anche svolto al PalaSantoru di Sassari, la terza edizione del Trofeo di Judo Guido Sieni; 250 judoka si sono affrontati su quattro tatami per l´edizione 2017 della manifestazione sportiva.

Il Trofeo ha visto la partecipazione di atleti provenienti da varie parti d’Italia:

  - per la Sardegna c’è stata la partecipazione di una rappresentativa regionale e di una ventina di squadre, per la presenza di circa 150 atleti.
  - come ospiti: dalla Sicilia erano presenti tre rappresentative dell’isola che uniscono più società sportive; rappresentanti della Lombardia sono stati gli atleti del team Asd Isao Okano. Due squadre in arrivo dalla Toscana, due team dalla regione Lazio: una rappresentativa regionale e un club, due le squadre dalla Liguria: una rappresentativa regionale formata da ragazzi di società diverse, alle quale si è aggiunto un club e due squadre da sette atleti dall’Emilia Romagna: una rappresentativa regionale e un club.

Nella rappresentativa dell’Emilia Romagna erano presenti ben tre esordienti B del Team Romagna Judo: **Giulia Alboni** (44 kg), **Andrea Gabelli** (66 kg) e **Francasco Camerani** (73 kg) che hanno conquistato tutti la medaglia d’oro, evidenziando ancora una volta il prestigio del Team.

Il Team Romagna Judo vi dà appuntamento la prossima settimana con il Trofeo Internazionale Sankaku (trofeo Italia) che si svolgerà sabato 4 e domenica 5 novembre 2017 presso il Palanorda di Bergamo che vedrà partecipare vari atleti del Team.

