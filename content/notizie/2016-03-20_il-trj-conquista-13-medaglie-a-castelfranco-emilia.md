---
layout: notizie
menu: notizie
title: Il TRJ conquista 13 medaglie a Castelfranco Emilia
date: 2016-03-20T14:15:07+01:00
thumbnail: /images/uploads/Google ChromeScreenSnapz068.png
---
Domenica 20 marzo 2016, il Team Romagna Judo ha preso parte a ben due eventi: il 43° Trofeo Internazionale Castelfranco Emilia ed il Campionato Italiano Cadetti svoltosi a Lido di Ostia.

Per ciò che concerne i Campionati Italiani Cadetti, va sottolineata la bellissima scalata di Caterina Mazzotti, che a causa di una sola sanzione non è riuscita ad aggiudicarsi il terzo posto nella categoria, seppur conquistando tutti gli incontri precedenti prima del limite di gara, dimostrando la sua netta superiorità nei confronti delle sue avversarie.

Mentre in territorio emiliano, il TRJ ha conquistato complessivamente 13 medaglie. Il metallo più prezioso è stato conquistato da Serhiy Pyzh (81 kg-junior), che ha scelto deliberatamente di gareggiare in due categorie di peso superiori per mancanza di avversari nella sua categoria dei 66 kg, aggiudicandosi in ogni caso la medaglia d’oro.

Stesso metallo conquistato da Giacomo Focaccia (66 kg-cadetto), Maia Rondinini (52 kg-Esordiente B), Giulia Alboni (40 kg-Esordiente B), Caterina Tafuno (57 kg Esordiente A) e Francesco Furini (45 kg-Esordiente A). Medaglia d’argento invece per Andrea Segurini (81 kg-junior), Paolo De Salvia (66 kg-cadetto), Luca Anacardi (55 kgEsordiente B) e Luca Monti (50 kg-Esordiente A). Mentre medaglia di bronzo per Francesco di Profio (73 kg-senior), Filippo Minoccheri (50 kg-Esordiente B) e Davide Casadio (40 kg-Esordiente A). Inoltre segnaliamo il quinto posto di Francesco Camerani (66 kg-Esordiente B), il settimo posto di Edoardo Berti (50 kg-Esordiente B) e il nono posto di Francesco Bocchini (40 kg-Esordiente B).

Il TRJ vi augura Buona Pasqua e vi dà appuntamento al fine settimana del 2 e 3 aprile dove prenderà parte alle qualificazioni regionali per i Campionati Italiani Juniores.
