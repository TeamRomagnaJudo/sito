---
layout: notizie
menu: notizie
title: 2° Alessandro Graziano all’European Cup di Coimbra
date: 2016-03-13T15:21:11+01:00
thumbnail: /images/uploads/Google ChromeScreenSnapz069.png
---
Il Team Romagna Judo ringrazia tutte le persone e le testate giornalistiche che hanno
supportato la nostra società in questi ultimi anni, in cui spesso si è trovata di fronte agli
ostacoli posti dall’Amministrazione Pubblica locale, che ha fatto di tutto per mettere i
bastoni tra le ruote alla società, supportando invece una nuova società entrante senza
curarsi dei risultati sociali che la nostra società ha sempre prodotto nel territorio
ravennate. In particolare ricordiamo l’imposizione di montare e smontare il tappeto per
allenarsi, imponendo così l’utilizzo di un’attrezzatura non idonea all’allenamento dei
nostri ragazzi e la riduzione delle ore di allenamento, condizioni che ad oggi sono ancora
invariate, senza alcuna motivazione, visto il ritiro della ginnastica ritmica ravennate
dalla palestra condivisa in questi ultimi anni.

In attesa di una pronta risposta dell’Amministrazione Pubblica Locale, il Team Romagna
Judo risponde con l’argento europeo conquistato da Alessandro Graziano a Coimbra
\(Portogallo), sabato 13 marzo. Alessandro ha ottenuto la medaglia d’argento superando
il primo incontro l’olandese Braakhuis Younes, in semifinale il portoghese Rompao Vasco
e cedendo il passo solo nella finale all’olandese Spijkers Jur.

Un bellissimo risultato del nostro campione che continua a regalarci conquiste nazionali
e nel caso specifico, europee.

Il TRJ vi dà appuntamento al prossimo fine settimana dove prenderà parte ai Campionati
Italiani Cadetti, che si svolgeranno a Lido di Ostia.
