---
layout: notizie
menu: notizie
title: 'Trionfo di Maia Rondinini: Bronzo ai Campionati Italiani'
date: 2016-06-05T14:07:28+02:00
thumbnail: /images/uploads/Google ChromeScreenSnapz065.png
---
Sabato 4 e domenica 5 giugno, il Team Romagna Judo, guidato dal Maestro Paolo Berretti, ha preso parte ai Campionati Italiani Esordienti B 2016, svoltisi presso il PalaPellicone ad Ostia.

Il TRJ si è presentato schierando: Maia Rondinini (52 kg), Giulia Alboni (40 kg), Andrea Gabelli (55 kg) e Filippo Minoccheri (50 kg). Nella giornata di sabato hanno gareggiato i maschi, che pur ben combattendo non solo riusciti a scalare la loro categoria, mentre nella giornata di domenica Maia e Giulia, hanno dimostrato di essere all’altezza dell’evento a cui hanno preso parte. In particolare Giulia Alboni ha conquistato un nono posto, mentre Maia Rondinini è riuscita a salire sul podio tricolore con al collo la medaglia di bronzo. Una medaglia sudata e meritata, carica di sacrifici e costanza.

Inoltre ricordiamo che il bronzo di Maia, per ciò che concerne il settore femminile, coincide con l’unica medaglia che la regione Emilia Romagna ha conquistato.

Il TRJ vi dà appuntamento al prossimo fine settimana, quando in occasione dei Campionati Italiani Assoluti, scenderanno in gara: Alessandro Graziano, Fabio Pucci, Gabriel De Luca, Andre Segurini e Gian Marco Fabi.
