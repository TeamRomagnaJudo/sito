---
layout: notizie
menu: notizie
title: "Stella D'Argento"
date: 2017-06-14T12:00:00+02:00
---

Domenica 11 giugno 2017 il Maestro Berretti, in qualità di presidente della Società del Team Romagna Judo, è stato convocato presso la Sala Bandini della Cassa di Risparmio di Ravenna per partecipare alla Cerimonia di consegna delle Stelle da parte del C.O.N.I.

Il prestigioso riconoscimento della Stella d’Argento al merito sportivo è stato conferito dal  C.O.N.I. alla società del presidente Paolo Berretti per i risultati conseguiti dagli  atleti  del TRJ.

Al di là di questo riconoscimento va sottolineato l’impegno sociale del Team Romagna Judo grazie al quale molti giovani trovano sfogo ed applicazione nella pratica sportiva sfuggendo così ad altre pericolose tentazioni.

Il maestro Berretti è da tempo immemorabile l’anima della società e non può che palesare la propria indiscutibile soddisfazione insieme a tutti gli atleti.