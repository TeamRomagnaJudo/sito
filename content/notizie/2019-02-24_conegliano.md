---
layout: notizie
menu: notizie
title: "32° Trofeo Internazionale Judo Vittorio Veneto-Città di Conegliano"
date: 2019-02-24T12:00:00+02:00
thumbnail: /images/uploads/2019-02-24_Riccardo_Casella.jpg
---

Il 24 Febbraio, al Palasport «Zoppas Arena» di Conegliano, si è svolto il 32° Trofeo Internazionale Judo Vittorio Veneto-Città di Conegliano; oltre 1200 judoka in rappresentanza di 238 società e 10 paesi si sono dati battaglia nelle otto aree di gara allestite per l’occasione. Oltre alle società italiane erano presenti club provenienti da Austria, Croazia, Svizzera, Inghilterra, Germania, Romania, Serbia, Slovenia, Ucraina..

La giornata di sabato ha visto impegnate insieme le classi U21 e U36 per quella che è stata anche la prima tappa del **Gran Prix Juniores/Seniores** valevole per la **Ranking List Nazionale**.

Tra i 538 atleti in gara sabato si è contata una nutrita partecipazione dei professionisti in forza ai gruppi sportivi militari – Carabinieri, Fiamme Gialle e Fiamme Oro – oltre ad alcuni giovani promettenti e a nomi di spicco del panorama internazionale.

Domenica è stata invece la volta dei più giovani, suddivisi nelle classi Esordienti A e B (U13 e U15) e Cadetti (U18). Ancora una volta il livello dei partecipanti è stato notevole ed ha visto scendere in tatami numerosi atleti medagliati sia a livello nazionale che nei circuiti internazionali.

A questo prestigioso Trofeo hanno partecipato vari atleti del Team Romagna Judo, accompagnati dal **Maestro Paolo Berretti**;
per gli esordienti A:

  - **Matteo Anacardi** (36 kg)
  - **Riccardo Casella** (50 kg)
  - **Liborio Campo** (36 kg)


Per i cadetti:

  - **Giulia Alboni** (48 kg)
  - **Francesco Camerani** (73 kg)
  - **Andrea Gabelli** (73 kg)
  - **Filippo Minoccheri** (66 kg)
  - **Maia Rondinini** (63 kg)


Per le cinture nere senior:

  - **Gabriel De Luca** (73 kg) 


Da segnalare gli ottimi risultati ottenuti: **Matteo Anacardi** ha conquistato la medaglia d’**oro**, **Giulia Alboni** quella d’**argento**, **Riccardo Casella**, **Maia Rondinini** e **Francesco Camerani** hanno ottenuto un ottimo **terzo posto**. Gli altri atleti, pur con prestazioni molto valide, si sono fermati ai piedi del podio.

![Giulia Alboni, argento](/images/uploads/2019-02-24_Giulia_Alboni.jpg)

Il Team Romagna Judo vi dà appuntamento al 2 e 3 marzo 2019 con il Campionato Nazionale cadetti che si terrà ad Ostia.

