---
layout: notizie
menu: notizie
title: "5° Trofeo di Montebelluna"
date: 2017-04-02T12:00:00+02:00
---

Domenica 2 aprile 2017 al Palamazzalovo di Montebelluna  (TV) si è svolto il 5° Trofeo di Judo Città di Montebelluna.

Il Team Romagna Judo è stato rappresentato da vari atleti, accompagnati dall’allenatore Danilo Naldi, che hanno ottenuto buoni risultati sia personali che di Team.

Per gli esordienti B Giulia Alboni (40 kg), Francesco Camerani (66 kg) e Filippo Minoccheri (55 kg) sono saliti sul gradino più alto del podio conquistando il primo posto, mentre Andrea Gabelli (60 kg) è arrivato secondo ottenendo quindi la medaglia d’argento.

Per i cadetti Rondinini Maia (57 kg) ha ottenuto il primo posto e De Salvia Paolo (73 kg) ha conquistato la medaglia di bronzo.

Nonostante gli atleti del Team Romagna Judo non fossero numerosi rispetto a quelli delle altre squadre partecipanti, le ottime prestazioni di questi ragazzi hanno portato il Team a classificarsi al 5° posto.

Una menzione particolare è dovuta a Maia Rondinini che è stata premiata, dall’Unione Nazionale Veterani dello Sport, come miglior atleta della categoria cadetti di tutto il Trofeo.
