---
layout: notizie
menu: notizie
title: "Trofeo Italia Città dell’Aquila"
date: 2018-10-14T12:00:00+02:00
thumbnail: /images/uploads/2018-10-21_giulia_alboni.jpg
---

Sabato 20 e domenica 21 ottobre, per l’ennesimo anno consecutivo, il **maestro Paolo Berretti** e gli atleti del Team Romagna Judo hanno onorato la memoria del Brigadiere della Guardia di finanza **Augusto Desideri** partecipando al 20° Trofeo Internazionale Città di L’Aquila – 14° Memorial Brigadiere Augusto Desideri, organizzato da ASD Amiternum Judo L’Aquila, fondata dal militare del Corpo e oggi gestita dalla moglie Maria Grazia e dai figli Barbara e Aldo.

Nella bellissima cornice della Scuola Ispettori della Guardia di Finanza di L’Aquila, oltre 800 atleti, campioni nazionali e olimpici, giovani alla prima esperienza, professionisti di livello mondiale, ma anche cadetti, esordienti , in una giornata all’insegna del rispetto e dello sport, hanno gareggiato e, fra questi, vari gli atleti del Team che hanno partecipato.

Per i cadetti:

  - **Giulia Alboni** (48 kg) ha conquistato una splendida medaglia d’oro vincendo tutti gli incontri prima del termine
  - **Chiara Degli Angioli** (63 kg) ha vinto tutti gli incontri ad eccezione della finale classificandosi così al secondo posto
  - **Francesco Camerani** e **Andrea Gabelli** (entrambi nella categoria dei 73 Kg) pur gareggiando ad un livello molto alto, non sono riusciti a salire sul podio.


Per gli esordienti B:
  - **Pietro Campana** (66 Kg) ha egregiamente rappresentato il TRJ senza però conquistare medaglie.


Il Team Romagna Judo vi dà appuntamento la prossima settimana con il 15° Trofeo Giovagnotti che si terrà Zola Predosa e fra 2 settimane con il X Trofeo Internazionale Sankaku (trofeo Italia) che si svolgerà sabato 3 e domenica 4 novembre 2018 presso il Palanorda di Bergamo.

