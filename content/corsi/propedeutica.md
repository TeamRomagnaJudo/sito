+++
date = "2017-08-10T22:25:00+02:00"
draft = false
title = "Propedeutica"
menu = "corsi"
+++

# Propedeutica

Nei nostri corsi insegniamo al bambino che la pratica di questo  sport rappresenta un evento molto importante, e soprattutto viverlo  come fonte di divertimento e benessere psico-fisico. Lavoriamo alla ricerca di equilibrio e di perfezione nei movimenti e grande rispetto di sé e dell’altro.

Aiutiamo i bambini a risvegliare il contatto con il mondo che li circonda, attivando in loro i cinque sensi e la consapevolezza del sé e dell’altro, andando a rafforzare le loro capacità e potenzialità.

Ai bambini presentiamo il Judo come un gioco, dove non deve prevalere il principio della superiorità degli uni sugli altri, ma uno spirito emulativo di abilità che induca a migliorarsi, a superare le paure, anche con l’aiuto degli altri compagni. Il Judo, in questo, è strumento principe per la costruzione di amicizie vere.

Insegniamo che lo stretto contatto fisico aiuta a superare le diffidenze, a socializzare e condividere gli spazi; il rispetto di regole comuni facendo si che il bambino impari ad essere responsabile nei confronti degli altri, accettando piccole sconfitte, aiutando i compagni inesperti, diventando cosciente di ciò che si può e ciò che non si può fare, non perché imposto ma per una comprensione profonda, avvenuta attraverso il corpo.

Tutte queste caratteristiche vengono da subito recepite dal bambino e riportate con successo nel comportamento che adotta a scuola, specie con riferimento alle capacità di relazione, di apprendimento, di attenzione e agli aspetti disciplinari legati al rispetto delle regole e dell'autorità.


## [Lugo](/palestre#lugo)
 Orario   | 
----------|----------------
Lunedì    | 16:30 - 18:00  
Mercoledì | 16:30 - 18:00  
Venerdì   | 16:30 - 18:00  


## [Ravenna](/palestre#ravenna)
 Orario   | 
----------|----------------
Martedì   | 17:00 - 18:00  
Giovedì   | 17:00 - 18:00  


## [Castel Bolognese](/palestre#castel-bolognese)
 Orario   | 
----------|----------------
Lunedì    | 18:00 - 19:15  
Giovedì   | 18:00 - 19:15  
