+++
date = "2017-08-10T22:25:00+02:00"
draft = false
title = "Corso Ragazzi"
menu = "corsi"
+++

# Corso Ragazzi

L’allenamento si svolge partendo dalla ginnastica preparatoria, generale e specifica. Si privilegiano gli esercizi che attivano tutti i muscolidel corpo, in tutte le direzioni, nel rispetto della fisiologia umana e delle sue possibilità.

I movimenti proposti intendono migliorare la postura, incrementare agilità ed equilibrio. L’aumento della massa muscolare è una delle positive conseguenze legate agli esercizi preparatori e specifici dell’attività judoistica.

Lo studio del combattimento, in piedi e a terra, permette di imparare tecniche di  difesa e diattacco, ma soprattutto crea dei precedenti psicologici positivi, da utilizzarsi in casi reali, quando lo stress mentale può creare seriproblemi di comportamento. Gli allievi si abituano a gestire momenti di pressione e di fatica, a superare le difficoltà che di volta involta si presentano. 

I praticanti si alternano nel ruolo di “tori” (colui che esegue la tecnica) e di “uke” (colui che subisce la tecnica), in modo da permettere ad entrambi di provare e d’imparare i movimenti e le azioni. Gli allievi imparano a conoscersi e a socializzare, si rendono conto che il benessere e la sicurezza della persona con cui si pratica, sono importanti come le proprie.

Questo continuo apprendimento di nuovi schemi motori e allenamento in un'attività che non è mai uguale a se stessa ma varia a seconda dell'esperienza, delle capacità fisiche e della personalità dei nostri compagni, educa profondamente la personalità dei praticanti ad uno spirito di umiltà (si impara che tutti hanno qualcosa da dare e non si è mai i migliori in tutto), di collaborazione (impossibile praticare proficuamente senza la fattiva collaborazione del proprio uke), di rispetto reciproco.

Questi risultati, ottenuti sul “tatami” (la materassina del dojo), ci accompagnano nella vita di tutti i giorni, vengono applicati ad ogni situazione sociale, familiare, lavorativa, e rappresentano il vero scopo del judo, il quale oltre che un efficace strumento di sviluppo fisico e oltre ad essere una valida scuola di arti marziali, si dimostra anche scuola di preparazione morale e sociale di gran valore.


## [Lugo](/palestre#lugo)
 Orario   | 
----------|----------------
Lunedì    | 18:00 - 19:30  
Martedì   | --
Mercoledì | 18:00 - 19:30  
Giovedì   | --
Venerdì   | 18:00 - 19:30  


## [Castel Bolognese](/palestre#castel-bolognese)
 Orario   | 
----------|----------------
Lunedì    | 19:15 - 21:00  
Martedì   | 18:00 - 20:00  
Mercoledì | --
Giovedì   | 19:15 - 21:00  
Venerdì   | --
